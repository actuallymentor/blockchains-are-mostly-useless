# Ethisch beleggen kan

Veel mensen die nog nooit belegd of geïnvesteerd hebben voelen een stigma eraan vast zitten. Voor Nederlanders is geld hebben op een of andere manier een beetje "vies". Geld verdienen met geld voelt als uitbuiting voor veel mensen. Dit is compleet mogelijk, maar hoeft gelukkig niet. En met jouw geld kan jij kiezen.

## Stilstaand geld is zonde voor iedereen

In het vorige hoofdstuk hebben we het gehad over het feit dat geld met de tijd minder waard wordt. Het "slijt" als het ware. Als je geld stil laat staan door het uit de pinautomaat te halen en in een doos te stoppen, dan wordt het minder waard en daar heb jij zelf niets aan.

Echter heeft de wereld er ook niets aan, geld in een doos is als een stilstaande auto of een leegstaand huis: het is zonde. Wat jij niet gebruikt heeft iemand anders wat aan, en daar mag je ook best wat geld voor terug ontvangen.

> Voorbeeld: Er stonden in 2021 187,000 woningen leeg in Nederland[^Bron: [CBS: Begin 2021 stond 2,4 procent van de woningen leeg](https://www.cbs.nl/nl-nl/nieuws/2021/47/begin-2021-stond-2-4-procent-van-de-woningen-leeg)]. Als daar mensen zouden wonen tegen een zeer lage huur, dan hadden de eigenaren meer geld en de Amsterdammers meer woningen.

Waar het voor de meeste mensen mis gaat, is bij het idee dat geld geïnvesteerd kan worden in "slechte" dingen. Dat is zeker waar, maar wat je definitie van slecht ook is, er valt ethisch te investeren.

## Beleggen kan van vegan tot halal

Er is weinig menselijkers dan een mening hebben over wat "goed" is. De beleggingsmarkten zijn daar van op de hoogte en maken het makkelijk om in allerlei definities van "ethische beleggingen" te investeren. Hoe dit precies werkt gaan we later op in, maar het belangrijkste punt is dat wat je ook belangrijk vind, er is een manier om je stilstaande geld ethisch aan het werk te zetten.

MSCI is een organisatie die beleggingsindexes[^Zie de webpagina [MSCI Equity Fact Sheet Search](https://www.msci.com/equity-fact-sheet-search)] maakt, de details daarvan gaan we later op in maar even platgeslagen is een index een rekening waar je geld op kan storten die dan voor je geïnvesteerd wordt.

```
Achtergrond: technisch gezien maar MSCI alleen de methodologie waarmee andere bedrijven investeringsproducten maken. De index is een soort cocktailrecept die bedrijven kunnen gebruiken om drankjes (lees: beleggingen) aan jou te verkopen.

Zo maakt MSCI bijvoorbeeld een index met de instructies "koop 1 aandeel van de grootste 10 bedrijven voor elke €5 die je klant inlegt". Een bank of belegginsinstantie bied dan aan om namens jou die index methode te volgen zodat jij dat niet handmatig hoeft te doen.
```

Afhankelijk van de index wordt je geld wel of niet in bepaalde dingen geïnvesteerd. Dat kan tot *heel* specifieke dingen, bijvoorbeeld:

- **MSCI China Low Carbon Leaders Index**: investeerd je geld in bedrijven in China die het minste CO2 uitstoten
- **MSCI World Catholic Values Custom Index**: stopt je geld in bedrijven over de hele wereld die volgens Catholieke ethiek goede dingen doen
- **MSCI Japan Islamic Index**: belegd in bedrijven die in lijn zijn met Islamitische waarden, maar dan alleen in Japan
- **‌MSCI World Robotics AI and Cloud Technologies Select ESG Index**: zet je geld aan het werk in robotica, kunstmatige intelligentie, en cloud bedrijven die zich "groen" opstellen richting het milieu en zich sociaal verantwoordelijk gedragen

> Voorbeeld: op het moment van schrijven heeft MSCI 4,417 verschillende index strategieën. De gekste dingen zitten erin, zelf voel ik me licht aangesproken door "MSCI ACWI ex Netherlands Index", oftewel "investeer in alles behalve Nederland". De MSCI maakt weinig oordelen, ze bieden alleen opties aan.
