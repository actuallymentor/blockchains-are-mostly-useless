# Geld uitlenen is beleggen

Geld uitlenen en rente vragen voor die dienst is een vorm van beleggen. Daar zit een aspect van risico en van rendement aan. Het risico is dat je uitgeleende geld niet wordt terugbetaald, en het rendement is de rente die je vraagt op je lening.

## Geld op de bank is een lening aan de bank

Als je geld stort op de bank, dan is je geld vanaf dat moment een lening die de bank heeft bij jou. In ruil voor je geld krijg je een rentepercentage op je bankrekening. De reden dat de bank geld van jou wil lenen is dat zij dat geld weer kunnen gebruiken om nog meer geld te verdienen.

Het bankwezen is nog veel ingewikkelder dan dat, en veel banken vinden het belangrijker om bijvoorbeeld veel hypotheken uit te geven dan om mensen aan te trekken die geld bij hen stallen. De details van het bankwezen behandelen we niet verder.

Vanuit jou gezien is je geld op een bank zetten dus een belegging, het is een lening die jij maakt aan de bank, en daarvoor krijg jij een rentepercentage.

## Een obligatie is een lening die je kan kopen en verkopen

Stel een vriendin (Robin) vraagt of ze €2000 mag lenen om een nieuwe laptop te kopen. Ze bied aan om je over een maand terug te betalen met een rende van 5%, dus aan het einde van de maand ontvang je €2100. Jullie leggen deze afspraak vast op papier, en op het papier staat "aan het einde van de maand krijgt de eigenaar van did papiertje €2100 van Robin".

Dit soort afspraak op papier noemen we een obligatie. Jij kan het papier (de obligatie) als je wil doorverkopen. Stel dat je:

- je geld nu meteen nodig hebt
- pas de helft van de maand voorbij is

Je kan er dan voor kiezen om de obligatie te verkopen aan je ouders, die heb voor bijvoorbeeld €2050 van je kopen. Jij hebt dan meteen je geld, en je ouders krijgen aan het einde van de maand de originele €2100 die jij nog kreeg van Robin.

Overheden doen dit ook. Ze geven obligaties uit, de Nederlandse overheid kan bijvoorbeeld:

- 1000 obligaties voor €1000 uitgeven (€1 miljoen)
- beloven dat ze aan het eind van het jaar €1100 betalen aan iedereen met een obligatiepapiertje

Jij kan dan bijvoorbeeld besluiten om 5 van die papiertjes te kopen. Je hebt dan €5000 geinvesteers on overheidsobligaties.
