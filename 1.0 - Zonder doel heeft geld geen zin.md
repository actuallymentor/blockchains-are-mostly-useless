# Zonder doel heeft geld geen zin

Dit boek gaat over vermogen opbouwen, in andere woorden: meer geld hebben. Maar als je "meer geld" als doel hebt, dat haal je dat doel nooit, want "meer" is altijd meer dan nu. Alles begint bij nadenken over wat je wil en waarom. Dus voordat we de wondere wereld van beleggen induiken, eerst een paar motivatie overwegingen.

## Geld is geen doel, het is een middel

Geld op zich heb je vrij weinig aan, het geld op je bankrekening is inherent evenveel waard als likes op een social media post: het zijn pixels op een scherm. Zelf als je fysiek briefgeld haalt kan je het niet eten.

De wens om meer geld te hebben is eigenlijk een wens voor iets anders. Wat dat voor jou is weet ik niet, maar ik weet wel dat dit boek veel nuttiger voor je gaat zijn als je eerst nadenkt over wat je nodig hebt.

Als je over geld nadenkt kom je vaak al snel in filosofisch territorium uit met vragen als "waar wordt ik gelukkig van" en "wat zou ik met mijn leven doen als ik niet hoefde te werken". Mijn grootste aanraden is een papiertje of notitie app te pakken en te brainstormen over wat jij graag in je leven zou willen hebben. Daarna kunnen we naar prijskaartjes gaan kijken.

> Voorbeeld: veel mannen van mijn leeftijd (nu 32) willen graag een mooie auto. Een Tesla model Y bijvoorbeeld, en die kost ongeveer €875/maand om te leasen. Mij laten autos eigenlijk koud. Geef mij maar een fiets en een deelauto app. Liever heb ik elke week een massage, en dat kost me €200 per maand.

## Weet jij hoeveel geld je nodig hebt?

Voor €1550 overleef ik in Amsterdam. Een dak boven mijn hoofd, eten in mijn buik, de verwarming aan, en ik ben verzekerd. Natuurlijk wil ik meer dan alleen overleven, maar dat getal heb ik altijd in mijn achterhoofd. Weet jij waar je ondergrens ligt?

Het doel van een budget opstellen is niet om jezelf het leven moeilijk te maken, maar om grip op en inzicht in je leven te krijgen. Ga een keer zitten, scroll door je bankrekening overzicht, en maak een lijstje van dingen die je in de maand echt **moet** uitgeven, en wat gewoon "lekker leven" is.

Vanuit daar kan je ook vooruit denken, zo weet ik bijvoorbeeld dat ik voor:

- €1550 kan overleven
- €2500 kan overleven en leuke dingen doen zoals op vakantie en elke week een massage krijgen
- €3500 kan ik alles doen wat ik wil[^Dit is grotendeels omdat ik weet wat ik wil, en weet wat die dingen kosten. De Tesla van €780 per maand spreekt me misschien niet aan, maar die wekelijkse massage en frequente vakanties zeker wel.]

Een leuk rekentruckje is dat je een jaarlijks inkomen kan vermenigvuldigen met 25 om uit te rekenen hoeveel geld je nodig hebt om te kunnen "rentenieren" oftewel "leven van je beleggingen".

> Voorbeeld: €1550 per maand is €18,600 per jaar. Vermenigvuldig dat met 25, en je komt uit op €465,000. Voor een slordige 5 ton kan je dus met "pensioen" als je €1550 per maand uit zou geven.

Die factor 25 gaat er vanuit dat je 4% rendement per jaar op je investeringen krijgt. Hoe dit in de praktijk werkt gaan we in dit boek verder op in.