# Als je niet belegt met je geld, dan doet iemand anders het

Er is een groep mensen die gewoon niet wil beleggen. Misschien omdat je geld "vies" vind. Misschien omdat je vind dat het niet Halal is om geld te verdienen met geld.

Helaas werkt de wereld al lang niet meer zo dat die beslissing aan jou is.

## Banken geen kluizen, ze zijn beleggers

De meeste mensen zien banken als een persoonlijke kluis: je stopt je geld erin, en haalt het eruit wanneer je het nodig hebt. En je krijgt ook nog eens een beetje rente. Maar waar komt die rente vandaan? Precies, beleggingen.

Een bank die alleen geld vast houd bestaat in Nederland (en de meeste andere landen) niet. Sterker nog, die heeft men geprobeert op te zetten, maar dat kon niet binnen de wettelijke kaders.

Banken zijn complexe instituties, en die complexiteit hoort niet in dit boekje. Echter, een paar puntjes om een beeld te schetsen:

- geld op je bankrekening is een lening die jij aan je bank verstrekt hebt, de euros op je rekening zijn een schuldbalans en niet gelijk aan cash
- de bank mag geld maken (ja echt waar), en leent niet alleen jouw geld uit
- jouw geld wordt voor vanalles en nog wat gebruikt, soms beleggingen, en soms als een liquide buffer om binnen de kaders van de wetgeving te blijven

Kortom: als je geld op een bank staat, dan wordt er iets mee gedaan. En daar heb jij geen keuze in. Je kan hooguit een bank kiezen die beloofd om zich ethisch met je geld te gedragen.

## Je bent al een belegger via je pensioen

ALs je in Nederland werkt, en je hebt recht op pensioen (ook al ben je nog niet gepensioneerd) dan wordt je geld belegd. De AOW werkt werkt wat anders, maar daar gaan we later op in.

De grote pensioenfondsen van Nederland beleggen allemaal in obligaties, aandelen, en zelfs exotischere beleggingen. Elke maand dat jij geld van je werk krijgt wordt er in alle waarschijnlijkheid extra geld op je pensioenrekening gezet. En dat gaat linea recta de beleggingsportfolio in.

Als dit niet zo zou zijn, dan zou jij veel meer geld moeten inleggen om met pensioen te kunnen. Het hele pensioenstelsel is gebaseerd op beleggingsportfolios.
